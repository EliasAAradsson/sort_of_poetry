# Oavsett, en studenternas sommarhälsning

Oavsett hur tentorna gick
Oavsett om ett internship du fick
Oavsett hur det blev med ditt utbytesår
Oavsett om det blev någon examen i år
Oavsett hur många terminer du har kvar
Oavsett om denna mest spenderats i en bar
Oavsett hur många poäng som klarats av
Oavsett om CSN skickat återbetalningskrav
Oavsett hur svårt eller alldeles för lätt
Oavsett om det egentligen kändes rätt
Oavsett hur nästa års schema krockar
Oavsett om ledigheten eller nästa termin lockar
Oavsett hur du tycker om ledighet
Oavsett om du hellre jobbar hårt som en atlet
Oavsett hur det blir med din semester
Oavsett om det blir strökurser eller rester
Oavsett hur du känner för detta försök till poesi
Oavsett om du nu känner dig fri
Oavsett vad, varför, när, om och hur
Oavsett, nu är det akademiska året till ända
Oavsett så, glad sommar och gott nytt läsår!
